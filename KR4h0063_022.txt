# -*- mode: mandoku-view; -*-
#+TITLE: 三國志文類
#+DATE: 2015-08-25 00:34:25.069482
#+PROPERTY: ID KR4h0063
#+PROPERTY: BASEEDITION WYG    
#+PROPERTY: JUAN 卷二十二
<pb:KR4h0063_WYG_022-1a>¶
欽定四庫全書¶
　三國志文類巻二十二¶
　　書疏¶
　呉¶
　　　薜綜請交州擇人疏(字敬文時吕岱從交州召/出綜懼繼岱者非其人上)¶
　　　　(此/疏)¶
昔帝舜南巡卒於蒼梧秦置桂林南海象郡然則四國¶
之内屬也有自來矣趙陀起番禺懷服百越之君珠官¶
<pb:KR4h0063_WYG_022-1b>¶
之南是也漢武帝誅吕嘉開九郡設交阯刺史以鎮監¶
之山川長逺習俗不齊言語同異重譯乃通民如禽獸¶
長幼無别椎結徒跣貫頭左袵長吏之設雖有若無自¶
斯以來頗徙中國罪人雜居其間稍使學書粗知言語¶
使譯往來觀見禮化及後錫光為交阯任延為九真太¶
守乃教其耕犂使之冠履為設媒官始知聘娶建立學¶
校導之經義由此已降四百餘年頗有似類自臣昔客¶
始至之時珠崖除州縣嫁娶皆須八月引户人民集㑹¶
<pb:KR4h0063_WYG_022-2a>¶
之時男女自相可適乃為夫妻父母不能止交阯糜泠¶
九真都龎二縣皆兄死弟妻其嫂世以此為俗長吏恣¶
聴不能禁制日南郡男女倮體不以為羞由此言之可¶
謂蟲豸有靦面目耳然而土廣人衆阻險毒害易以為¶
亂難使從治縣官羈縻示令威服田户之租賦裁取供¶
辦貴致逺珍名珠香藥象牙犀角瑇瑁珊瑚琉璃鸚鵡¶
翡翠孔雀竒物充備寶玩不必仰其賦入以益中國也¶
然在九甸之外長吏之選類不精覈漢時法寛多自放¶
<pb:KR4h0063_WYG_022-2b>¶
恣故數反違法珠崖之廢起於長吏覩其好髪髠取為¶
髲及臣所見南海黄葢為日南太守下車以供設不豐¶
撾殺主簿仍見驅逐九真太守儋萌為妻父周京作主¶
人并請大吏酒酣作樂功曹番歆起舞屬京京不肯起¶
歆猶迫彊萌忿杖歆亡於郡内歆弟苗帥衆攻府毒矢¶
射萌萌至物故交阯太守士燮遣兵致討卒不能克又¶
故刺史㑹稽朱符多以鄉人虞褒劉彦之徒分作長吏¶
侵虐百姓彊賦於民黄魚一枚收稻一斛百姓怨叛山¶
<pb:KR4h0063_WYG_022-3a>¶
賊並出攻州突郡符走入海流離喪亡次得南陽張津¶
與荆州牧劉表為隙兵弱敵彊嵗嵗興軍諸將厭患去¶
留自在津小檢攝威武不足為所陵侮遂至殺沒後得¶
零陵賴恭先輩仁謹不曉時事表又遣長沙呉巨為蒼¶
梧太守巨武夫輕悍不為恭服所取相怨恨逐出恭求¶
步騭是時津故將夷廖錢愽之徒尚多隲以次鉏治綱¶
紀適定㑹仍召出吕岱既至有士民之變越軍南征平¶
討之日改置長吏章明王綱威加萬里大小承風由此¶
<pb:KR4h0063_WYG_022-3b>¶
言之綏邊撫裔實有其人牧伯之任既宜清能荒流之¶
表禍福尤甚今日交州雖名粗定尚有高涼宿賊其南¶
海蒼梧鬱林珠官四郡界未綏依作冦盜專為亡叛逋¶
逃之藪若岱不復南新刺史宜得精密檢攝八郡方畧¶
智計能稍稍以漸能治高涼者假其威寵借之形勢責¶
其成效庶幾可補復如但中人近守常法無奇數異術¶
者則群惡日滋久逺成害故國之安危在於所任不可¶
不察也竊懼朝廷忽輕其選故竭愚情以廣聖思¶
<pb:KR4h0063_WYG_022-4a>¶
　　　華覈薦薛瑩修史疏(時瑩徙廣州/覈上疏薦之)¶
臣聞五帝三王皆立史官叙録功美垂之無窮漢時司¶
馬遷班固咸命世大才所撰精妙與六經俱傳大呉受¶
命建國南土大皇帝末年命大史令丁孚郎中項峻始¶
撰呉書孚峻俱非史才其所撰作不足紀録至少帝時¶
更差韋曜周昭薛瑩梁廣及臣五人訪求往事所共撰¶
立備有本末昭廣先亡曜負恩蹈罪瑩出為將復以過¶
徙其書遂委滯迄今未撰奏臣愚淺才劣適可為瑩等¶
<pb:KR4h0063_WYG_022-4b>¶
記注而已若使撰合必襲孚峻之迹懼墜大皇帝之元¶
功損當時之盛美瑩涉學既博文章尤妙同寮之中瑩¶
為冠首今者見吏雖多經學記述之才如瑩者少是以¶
慺慺為國惜之實欲使卒垂成之功編於前史之末奏¶
上之後退填溝壑無所復恨皓遂召瑩還為左國史¶
　　　周瑜上劉備治公安疏(字公瑾時劉備以左將/軍領荆州牧治公安瑜)¶
　　　　(上此/疏)¶
劉備以梟雄之姿而有關羽張飛熊虎之將必非久屈¶
<pb:KR4h0063_WYG_022-5a>¶
為人用者愚謂大計宜徙備置呉盛為築宫室多其美¶
女玩好以娯其耳目分此二人各置一方使如瑜者得¶
挾與攻戰大事可定也今猥割土地以資業之聚此三¶
人俱在疆埸恐蛟龍得雲雨終非池中物也權以曹公¶
在北方當廣擥英雄又恐備難卒制故不納¶
　　　諸葛瑾步騭上理周𦙍疏¶
故將軍周瑜子𦙍昔䝉粉飾受封為將不能養之以福¶
思立功效至縱情欲招速罪辟臣竊以瑜昔見寵任入¶
<pb:KR4h0063_WYG_022-5b>¶
作心膂出為爪牙銜命出征身當矢石盡節用命視死¶
如歸故能摧曹操於烏林走曹仁於郢都揚國威徳華¶
夏是震蠢爾蠻荆莫不賔服雖周之方叔漢之信布誠¶
何以尚也夫折衝扞難之臣自古帝王莫不貴重故漢¶
高帝封爵之誓曰使黄河如帶太山如礪國以永存爰¶
及苗裔申以丹書重以盟誼藏於宗廟傳於無窮欲使¶
忠臣之後世世相踵非徒子孫乃闗苗裔報徳明功勤¶
勤懇懇如此之至欲以勸戒後人用命之臣死而無悔¶
<pb:KR4h0063_WYG_022-6a>¶
也况於瑜身沒而未久而其子𦙍降為匹夫益可悼傷¶
竊惟陛下欽明稽古隆於興繼為𦙍歸訴乞匄餘罪還¶
兵復爵使失旦之鷄復得一鳴抱罪之臣展其後効¶
　　　虞翻上呉主書(昔孫權嘗與張昭論及神仙翻/指昭曰彼皆死人而語神仙世)¶
　　　　(豈有仙人也權積怒非一遂徙/翻交州權即尊號翻因上此疏)¶
陛下膺明聖之徳體舜禹之孝歴運當期順天濟物奉¶
承䇿命臣獨抃舞罪棄兩絶拜賀無階仰瞻宸極且喜¶
且悲臣伏自刻省命輕雀鼠性輶毫釐罪惡莫大不容¶
<pb:KR4h0063_WYG_022-6b>¶
於誅昊天罔極全宥九載退當念戮頻受生活復偷視¶
息臣年耳順思咎憂憤形容枯悴髪白齒落雖未能死¶
自悼終沒不見宫闕百官之富不覩皇輿金軒之飾仰¶
觀巍巍衆民之謡傍聽鐘鼔侃然之樂永隕海隅棄骸¶
絶域不勝悲慕逸豫大慶悦以忘罪¶
　　　駱統上征役疫癘損民疏(時徵役繁數重以疫/癘民户損耗統上疏)¶
臣聞君國者以據疆土為彊富制威福為尊貴曜徳義¶
為榮顯永世𦙍為豐祚然財須民生彊賴民力威恃民¶
<pb:KR4h0063_WYG_022-7a>¶
勢福由民殖徳俟民茂義以民行六者既備然後應天¶
受祚保族宜邦書曰衆非后無能胥以寧后非衆無以¶
辟四方推是言之則民以君安君以民濟不易之道也¶
今彊敵未殄海内未乂三軍有無已之役江境有不釋¶
之備徵賦調數由來積紀加以殃疫死䘮之災郡縣荒¶
虚田疇蕪曠聴聞屬城民户浸寡又多殘老少有丁夫¶
聞此之日心若焚燎思尋所由小民無知既有安土重¶
遷之性且又前後出為兵者生則困苦無有溫飽死則¶
<pb:KR4h0063_WYG_022-7b>¶
委棄骸骨不反是以尤用戀本畏逺同之於死每有徵¶
發羸謹居家重累者先見輸送小有財貨傾居行賂不¶
顧窮盡輕剽者則迸入險阻黨就羣惡百姓虛竭嗷然¶
愁擾愁擾則不營業不營業則致窮困致窮困則不樂生¶
故口腹急則姦心動而攜叛多也又聞民間非居處小¶
能自供生產兒子多不起養屯田貧兵亦多棄子天則¶
生之而父母殺之既懼於逆和氣感動隂陽且惟殿下¶
開基建國乃無窮之業也彊鄰大敵非造次所滅疆埸¶
<pb:KR4h0063_WYG_022-8a>¶
常守非期月之戍而兵民減耗後生不育非所以歴逺¶
年致成功也夫國之有民猶水之有舟停則以安擾則¶
以危愚而不可欺弱而不可勝是以聖王重焉禍福由¶
之故與民消息觀時制政方今長吏親民之職惟以辦¶
具為能取過目前之急少復以恩惠為治副稱殿下天¶
覆之仁勤恤之徳者官民政俗日以彫弊漸以陵遲勢¶
不可久夫治疾及其未篤除患貴其未深願殿下少以¶
萬幾餘閒留神思省補復荒虚深圖逺計育殘餘之民¶
<pb:KR4h0063_WYG_022-8b>¶
阜人財之用參曜三光等崇天地臣統之大願足以死¶
而不朽矣權感統言深加意焉¶
　　　陸遜上仕進未得所疏(時荆州士人新還仕/進未得所遜上疏曰)¶
昔漢高受命招延英異光武中興羣俊畢至苟可以熙¶
隆道教者未必逺近今荆州始定人物未達臣愚慺慺¶
乞普加覆載抽拔之恩令並獲自進然後四海延頸思¶
歸大化權敬納其言¶
　　　又上擊劉備疏(權令遜拒劉備備圍/至夷陵遜上疏曰)¶
<pb:KR4h0063_WYG_022-9a>¶
夷陵要害國之闗限雖為易得亦復易失失之非徒損¶
一郡之地荆州可憂今日爭之當令必諧備干天常不¶
守窟穴而敢自送臣雖不才憑奉威靈以順討逆破壊¶
在近尋備前後行軍多敗少勝推此論之不足為戚臣¶
初嫌之水陸俱進今反舎船就歩處處結營察其布置¶
必無他變伏願至尊髙枕不以為念也¶
　¶
　¶
<pb:KR4h0063_WYG_022-9b>¶
　¶
　¶
　¶
　¶
　¶
　¶
　¶
　三國志文類巻二十二¶
